55
28. (all’art. 118)
Articolo risultante dalla sostituzione del precedente testo operata dall'art. 4 della legge
cost. 18 ottobre 2001, n. 3.
Il testo originario era il seguente:
ART. 118
«Spettano alla Regione le funzioni amministrative per le materie elencate nel precedente articolo, salvo
quelle di interesse esclusivamente locale, che possono essere attribuite dalle leggi della Repubblica alle
Provincie, ai Comuni o ad altri enti locali.
Lo Stato può con legge delegare alla Regione l’esercizio di altre funzioni amministrative.
La Regione esercita normalmente le sue funzioni amministrative delegandole alle Provincie, ai Co-
muni o ad altri enti locali, o valendosi dei loro uffici».
29. (all’art. 119)
Articolo così risultante dapprima per la sostituzione del testo originario operata
dall'art. 5 della legge cost. 18 ottobre 2001, n. 3, e, successivamente, per le modifi-
che al primo comma e all’ultimo periodo dell’ultimo comma di tale testo disposte
dall’art. 4 della legge cost. 20 aprile 2012 n.1.
ART. 119 nel testo originario:
«Le Regioni hanno autonomia finanziaria nelle forme e nei limiti stabiliti da leggi della Repubblica, che
la coordinano con la finanza dello Stato, delle Provincie e dei Comuni.
Alle Regioni sono attribuiti tributi proprî e quote di tributi erariali, in relazione ai bisogni delle Regioni
per le spese necessarie ad adempiere le loro funzioni normali.
Per provvedere a scopi determinati, e particolarmente per valorizzare il Mezzogiorno e le Isole, lo Stato asse-
gna per legge a singole Regioni contributi speciali. La Regione ha un proprio demanio e patrimonio, secondo
le modalità stabilite con legge della Repubblica».
—
ART. 119, commi primo e ultimo come disposti dalla legge cost. 18 ottobre
2001, n. 3:
Primo comma: «I Comuni, le Province, le Città metropolitane e le Regioni hanno autonomia
finanziaria di entrata e di spesa».
Ultimo comma, ultimi due periodi: «Possono ricorrere all’indebitamento solo per finan-
ziare spese di investimento. È esclusa ogni garanzia dello Stato sui prestiti dagli stessi con-
tratti».
30. (all’art. 120)
Articolo risultante dalla sostituzione del precedente testo operata dall'art. 6 della
legge cost. n. 18 ottobre 2001, n. 3.
Il testo originario era il seguente:
ART. 120
«La Regione non può istituire dazî d’importazione o esportazione o transito fra le Regioni.
Non può adottare provvedimenti che ostacolino in qualsiasi modo la libera circolazione delle persone e delle
56
cose fra le Regioni.
Non può limitare il diritto dei cittadini di esercitare in qualunque parte del territorio nazionale la loro profes-
sione, impiego o lavoro».
31. (all’art. 121)
Articolo così modificato, nel secondo e nel quarto comma, dalla legge cost. 22 novembre
1999, n. 1.
Nella formulazione originaria i due commi così disponevano:
Secondo comma: «Il Consiglio regionale esercita le potestà legislative e regolamentari attri-
buite alla Regione e le altre funzioni conferitegli dalla Costituzione e dalle leggi. Può fare pro-
poste di legge alle Camere».
Quarto comma: «Il Presidente della Giunta rappresenta la Regione; promulga le leggi ed i
regolamenti regionali; dirige le funzioni amministrative delegate dallo Stato alla Regione, con-
formandosi alle istruzioni del Governo centrale».
32. (all’art. 122)
Articolo risultante dalla sostituzione operata dall'art. 2 della legge cost. 22 novembre
1999, n. 1.
Il testo originario era il seguente:
ART. 122.
«Il sistema d’elezione, il numero e i casi di ineleggibilità e di incompatibilità dei consiglieri regionali sono
stabiliti con legge della Repubblica.
Nessuno può appartenere contemporaneamente a un Consiglio regionale e ad una delle Camere del Par-
lamento o ad un altro Consiglio regionale.
Il Consiglio elegge nel suo seno un presidente e un ufficio di presidenza per i proprî lavori.
I consiglieri regionali non possono essere chiamati a rispondere delle opinioni espresse e dei voti dati
nell’esercizio delle loro funzioni.
Il Presidente ed i membri della Giunta sono eletti dal Consiglio regionale tra i suoi componenti».
33. (all’art. 123)
Articolo risultante dalla sostituzione del testo originario operata dall’art. 3 della legge cost. 22
novembre 1999, n. 1, e dalla successiva aggiunta dell’ultimo comma disposta con l’art. 7 della
legge cost. 18 ottobre 2001, n. 3.
Il testo originario era il seguente:
ART. 123
«Ogni Regione ha uno statuto il quale, in armonia con la Costituzione e con le leggi della Repubblica,
stabilisce le norme relative all’organizzazione interna della Regione. Lo statuto regola l’esercizio del di-
ritto di iniziativa e del referendum su leggi e provvedimenti amministrativi della Regione e la pubblica-
zione delle leggi e dei regolamenti regionali.
Lo statuto è deliberato dal Consiglio regionale a maggioranza assoluta dei suoi componenti, ed è approvato
con legge della Repubblica».
57
34. (all’art. 124)
Abrogato dall'art. 9, comma 2, della legge cost. 18 ottobre 2001, n. 3.
Il testo originario era il seguente:
ART. 124
«Un Commissario del Governo, residente nel capoluogo della Regione, sopraintende alle funzioni ammini-
strative esercitate dallo Stato e le coordina con quelle esercitate dalla Regione».
35. (all’art. 125)
Il primo comma dell’art. 125 è stato abrogato dall'art. 9, comma 2, della legge cost. 18 ottobre
2001, n. 3.
Il comma abrogato era il seguente:
«Il controllo di legittimità sugli atti amministrativi della Regione è esercitato, in forma decentrata, da un
organo dello Stato nei modi e nei limiti stabiliti da leggi della Repubblica. La legge può in determinati casi
ammettere il controllo di merito, al solo effetto di promuovere, con richiesta motivata, il riesame della delibe-
razione da parte del Consiglio regionale».
36. (all’art. 126)
Articolo risultante dalla sostituzione del testo originario operata dall'art. 4 della legge cost. 22 no-
vembre 1999, n. 1.
Il testo originario era il seguente:
ART. 126
«Il Consiglio regionale può essere sciolto, quando compia atti contrarî alla Costituzione o gravi violazioni di
legge, o non corrisponda all’invito del Governo di sostituire la Giunta o il Presidente, che abbiano compiuto
analoghi atti o violazioni.
Può essere sciolto quando, per dimissioni o per impossibilità di formare una maggioranza, non sia in
grado di funzionare.
Può essere altresì sciolto per ragioni di sicurezza nazionale.
Lo scioglimento è disposto con decreto motivato del Presidente della Repubblica, sentita una Commis-
sione di deputati e senatori costituita, per le questioni regionali, nei modi stabiliti con legge della Repub-
blica.
Col decreto di scioglimento è nominata una Commissione di tre cittadini eleggibili al Consiglio regionale, che
indice le elezioni entro tre mesi e provvede all’ordinaria amministrazione di competenza della Giunta e agli atti
improrogabili, da sottoporre alla ratifica del nuovo Consiglio».
37. (all’art. 127)
Articolo risultante dalla sostituzione operata dall'art. 8 della legge cost. 18 ottobre 2001, n. 3.
Il testo originario era il seguente:
ART. 127
«Ogni legge approvata dal Consiglio regionale è comunicata
al Commissario che, salvo il caso di opposizione da parte del Governo, deve vistarla nel termine di
trenta giorni dalla comunicazione.
58
La legge è promulgata nei dieci giorni dalla apposizione del visto
ed entra in vigore non prima di quindici giorni dalla sua pubblicazione. Se una legge è dichiarata ur-
gente dal Consiglio regionale, e il Governo della Repubblica lo consente, la promulgazione e l’entrata
in vigore non sono subordinate ai termini indicati.
Il Governo della Repubblica, quando ritenga che una legge
approvata dal Consiglio regionale ecceda la competenza della Regione o contrasti con gli interessi
nazionali o con quelli di altre Regioni,
la rinvia al Consiglio regionale nel termine fissato per l’apposizione del visto.
Ove il Consiglio regionale la approvi di nuovo a maggioranza assoluta dei suoi componenti, il Go-
verno della Repubblica può, nei quindici giorni dalla comunicazione, promuovere la questione di le-
gittimità davanti alla Corte costituzionale, o quella di merito per contrasto di interessi davanti alle
Camere. In caso di dubbio, la Corte decide di chi sia la competenza».
38. (all’art. 128)
Abrogato dall'art. 9, comma 2, della legge cost. 18 ottobre 2001, n. 3. Il testo originario
era il seguente:
ART. 128
«Le Provincie e i Comuni sono enti autonomi nell’ambito dei principî fissati da leggi generali della Repub-
blica, che ne determinano le funzioni».
39. (all’art. 129)
Abrogato dall'art. 9, comma 2, della legge cost. 18 ottobre 2001, n. 3. Il testo originario
era il seguente:
ART. 129
«Le Provincie e i Comuni sono anche circoscrizioni di decentramento statale e regionale.
Le circoscrizioni provinciali possono essere suddivise in circondari con funzioni esclusivamente
amministrative per un ulteriore decentramento».
40. (all’art. 130)
Abrogato dall'art. 9, comma 2, della legge cost. 18 ottobre 2001, n. 3. Il testo originario
era il seguente:
ART. 130
«Un organo della Regione, costituito nei modi stabiliti da legge della Repubblica, esercita, anche in forma
decentrata, il controllo di legittimità sugli atti delle Provincie, dei Comuni e degli altri enti locali.
In casi determinati dalla legge può essere esercitato il controllo di merito nella forma di richiesta motivata
agli enti deliberanti di riesaminare la loro deliberazione».
41. (all’art. 131)
Articolo così modificato dall'art. 1 della legge cost. 27 dicembre 1963, n. 3, che ha istituito la
Regione Molise.
Nella formulazione originaria, l’Art. 131 individuava un’unica regione sotto la dizione
«Abruzzi e Molise».
59
42. (all’art. 132)
Il secondo comma è stato così modificato dall’art. 9, comma 1, della legge cost. 18 ottobre
2001, n. 3.
Nella formulazione originaria il comma così disponeva:
«Si può, con referendum e con legge della Repubblica, sentiti i Consigli regionali, consentire che Provincie
e Comuni, che ne facciano richiesta, siano staccati da una Regione ed aggregati ad un’altra».
43. (alla Sezione I del Titolo VI)
La normativa relativa alla Sezione I del Titolo VI, dapprima definita con la legge cost. 9 febbraio
1948, n. 1, è stata successivamente modificata e integrata con le leggi cost. 11 marzo 1953, n. 1,
22 novembre 1967, n. 2, e 16 gennaio 1989, n. 1.
44. (all’art. 134)
L’ultimo capoverso è stato così modificato dall'art. 2 della legge cost. 16 gennaio 1989, n. 1.
Il testo originario del capoverso disponeva:
«sulle accuse promosse contro il Presidente della Repubblica ed i Ministri, a norma della Costitu-
zione».
45. (all’art. 135)
Articolo così risultante dalla sostituzione operata dall'art. 1 della legge cost. 22 novembre 1967,
n. 2, e dalla modifica dell’ultimo comma successivamente operata dalla legge cost. 16 gennaio
1989, n. 1.
Il testo originario recitava:
ART. 135
«La Corte costituzionale è composta di quindici giudici nominati per un terzo dal Presidente
della Repubblica, per un terzo
dal Parlamento in seduta comune e per un terzo dalle supreme magistrature ordinaria e amministrative.
I giudici della Corte costituzionale sono scelti tra i magistrati
anche a riposo delle giurisdizioni superiori ordinaria ed amministrative, i professori ordinari di univer-
sità in materie giuridiche e gli avvocati dopo venti anni d’esercizio.
La Corte elegge il presidente fra i suoi componenti.
I giudici sono nominati per dodici anni, si rinnovano parzialmente secondo le norme stabilite dalla legge e
non sono immediatamente rieleggibili.
L’ufficio di giudice della Corte è incompatibile con quello di membro del Parlamento o d’un Consi-
glio regionale, con l’esercizio della professione d’avvocato e con ogni carica ed ufficio indicati dalla
legge.
Nei giudizi d’accusa contro il Presidente della Repubblica e contro i Ministri intervengono, oltre i giudici
ordinari della Corte, sedici membri eletti, all’inizio di ogni legislatura, dal Parlamento in seduta comune
tra cittadini aventi i requisiti per l’eleggibilità a senatore».
46. (alla VII delle Disposizioni transitorie e finali)
Il terzo comma di questa Disposizione è stato abrogato dall'art. 7 della legge cost. 22 novem-

